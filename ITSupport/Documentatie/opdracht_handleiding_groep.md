# Opdracht: Handleiding voor het Troubleshooten van een Digitale Klasopstelling

Schrijf een korte handleiding (maximaal 2 A4tjes) die leerkrachten begeleidt bij het correct aansluiten van de digitale klasopstelling én hen helpt om problemen te troubleshooten wanneer de opstelling niet naar behoren werkt. De opstelling bestaat uit een laptop, docking station, beamer, videosplitter, scherm, en muis.

**Inhoudelijke vereisten:**

1. **Stap-voor-stap uitleg voor correcte opstelling** (3)

   - Beschrijf hoe de leerkracht de laptop correct moet aansluiten op het docking station.
   - Leg uit hoe de beamer, het scherm, en de videosplitter moeten worden verbonden met de juiste bekabeling.
   - Zorg voor een duidelijke beschrijving van de volgorde waarin de apparaten aangesloten en aangezet moeten worden.

2. **Troubleshooting-gids** (3)

   - Maak een sectie die de meest voorkomende problemen beschrijft en oplossingen biedt. Denk aan problemen zoals:
     - Geen beeld op het scherm of de beamer.
     - Geluid dat niet werkt.
     - De muis of het toetsenbord dat niet reageert.
   - Voor elke situatie beschrijf je een eenvoudige oplossing die de leerkrachten zelf kunnen uitvoeren.

3. **Visuele ondersteuning** (2)

   - Voeg een schema of eenvoudige tekening toe van de digitale klasopstelling, waarin de juiste bekabeling en aansluitingen van de apparaten worden weergegeven.
   - Gebruik minimaal één screenshot of foto die een voorbeeld geeft van een mogelijke foutmelding of een correct aangesloten opstelling.

4. **Taal en stijl** (2)
   - Gebruik eenvoudige, heldere taal die begrijpelijk is voor leerkrachten met weinig technische kennis.
   - Gebruik korte zinnen en opsommingen om de leesbaarheid te verhogen.

**Formaat**:

- Lever de handleiding aan in PDF-formaat.
- Maximaal 2 A4-pagina's, inclusief tekst en afbeeldingen.
